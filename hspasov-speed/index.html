<!DOCTYPE html>
<html lang="en">
  <head>
    <title>Speed</title>
  </head>
  <body>
    <h1>Speed</h1>
    <div>
      <p>
        Знаете ли, че движението на автомобили с прекалено ниска скорост може също да затрудни движението и дори да доведе до пътно транспортно произшествие? За да се избегне това, в държавата, където живее Ели, наскоро беше решено да се въведе "минимална скорост" на движение по по-важните пътни артерии – тоест скорост, под която автомобилите не трябва да карат. Оказва се, че дори по-добре е, когато автомобилите се движат с относително еднакви скорости. Затова сега управниците на държавата се чудят как да променят максималната и минималната скорост на движение, така, че разликата между тях да е минимална. Всичко би било чудесно, ако пътищата в държавата бяха еднакви – тогава те биха могли просто да направят минималната скорост да е равна на максималната. За съжаление, това далеч не е така. Например нека сравним планински проход и автомагистрала, или пък път до произволно село и такъв до селото на някои от по-известните политици. Те имат доста различна препоръчителна скорост за движение, поради броя завои, теснотата, и нивото на поддръжката им. За всеки от пътищата е направено изследване колко е "оптималната" скорост Si за движение по него. Ако политиците изберат максималната скорост да е под Si или минималната да е над Si, то пътят става неизползваем. Сега те се чудят какви да бъдат разрешените скорости, така че все пак да е възможно да се стигне от всяко населено място до всяко друго. Вие решавате да им помогнете, като напишете програма speed, която по даденo описание на пътищата намира тези скорости.
      </p>
      <p>
        <strong>Вход</strong>
      </p>
      <p>
        На първия ред на стандартния вход ще бъдат зададени целите числа N и M – броя населени места и броя пътища. Следват M на брой реда, всеки съдържащ по три цели числа Fi Ti Si, указващи, съответно, двупосочен път между Fi и Ti с оптимална скорост Si. Възможно е да има по повече от един директен път между две населени места. Гарантирано е, че ще съществува път между всеки две населени места.
      </p>
      <p>
        <strong>Изход</strong>
      </p>
      <p>
        На единствен ред на стандартния изход изведете две цели числа – минималната и максималната разрешена скорост, които хем са възможно най-близки, хем разрешават пътуването между всеки две населени места. Ако съществува повече от един възможен отговор, изведете този с най-ниска минимална (а съответно и максимална) скорост.
      </p>
      <p>
        <strong>Ограничения</strong>
      </p>
      <p>
        2 ≤ N ≤ 1,000<br/>
        1 ≤ М ≤ 10,000<br/>
        1 ≤ Fi, Ti ≤ N<br/>
        1 ≤ Si ≤ 30,000<br/>
      </p>
      <p>
        В 50% от случаите N ≤ 100, M ≤ 1000.
      </p>
      <p>
        <strong>Пример</strong>
      </p>
      <p>
        <strong>Вход</strong>
      </p>
      <p>
        7 10<br/>
        1 3 2<br/>
        4 2 8<br/>
        1 2 11<br/>
        1 4 3<br/>
        1 3 6<br/>
        5 3 5<br/>
        3 6 9<br/>
        7 6 6<br/>
        5 6 3<br/>
        2 5 7<br/>
      </p>
      <p>
        <strong>Изход</strong>
      </p>
      <p>
        3 7
      </p>
      <p>
        <strong>Обяснение на примера</strong>
      </p>
      <p>
        Минималната разлика в скоростите е 4. Има два възможни отговора: (3, 7) и (5, 9). От тях избираме този с най-ниски скорости - в случая това е двойката (3, 7).
      </p>
    </div>
    <hr>
    <div>
      <textarea id="input"></textarea>
      <button id="submit-btn">Calculate</button>
    </div>
    <hr>
    <div>
      <p>Result:</p>
      <p id="output"></p>
    </div>
    <script src="./speed.js"></script>
  </body>
</html>
